**Privoo - portal społecznościowy**, który tworzę ma być podobny do Facebooka i Twittera. Ma go wyróżniać kilka drobnych, ale kluczowych cech. Będzie on:

- Prywatny
- Otwarty
- Wolny od reklam
- Konfigurowalny
- Apolityczny
- Wolny od cenzury

Te cechy będą wyróżniać mój projekt. Cechy te jednak należy postrzegać w pewien określony sposób.

## Prywatny
W oprogramowaniu kładę nacisk na prywatność i kontrolę udostępnianych przez nas treści. Publikowanie wszystkiego czego chcemy nie jest złe, ani dobre. Jest neutralne, ale tylko wtedy, gdy robimy to świadomie. Privoo do rejestracji będzie wymagać tylko emaila i hasła. Nie będziemy jednak do tego ograniczani. Jeśli ktoś chce, będzie mógł wpisać swoje imię i nazwisko, dodać zdjęcie, uzupełnić dane o pracy/szkole i wiele, wiele więcej. Użytkownicy nie będą zmuszani do wysyłania zdjęcia w celu weryfikacji.

## Otwarty
Privoo będzie rozwijany jako oprogramowanie Open Source. Oznacza to, że każdy programista (i nie tylko) będzie mógł przejrzeć kod portalu widząc jak on działa i jakie dane faktycznie zbiera. Oprócz tego będzie mógł dołożyć swoją cegiełkę w postaci kodu, pomagając w rozwoju softu. Jeśli nie spodoba Ci się działająca i scentralizowana instancja Privoo, będziesz mógł uruchomić oprogramowanie pod inną nazwą/domeną, wykorzystując kod Privoo.

## Wolny od reklam
Na privoo nie będzie bezpośrednich reklam. Jeśli kiedykolwiek pojawi się jakiś sposób na finansowanie portalu, będzie to nieinwazyjne dla użytkownika i możliwe do wyłączenia bez dodatkowych opłat. Nie wpadniesz jednak w pułapkę komercjalizmu. Jeśli tylko będziesz miał ochotę, uruchomisz privoo pod inną instancją, dzięki otwartości.

## Konfigurowalny
Nie lubisz przeglądać postów na jakiś temat? Nie odpowiada ci kolorystyka portalu społecznościowego? Chcesz zmienić układ strony? Jeśli na któreś z pytań twoja odpowiedź brzmi „tak”, to ta cecha Cię z pewnością zainteresuje. Na privoo kładę nacisk przede wszystkim na prostotę, ale jako geek nie zapominam o opcjach zaawansowanych. Filtrowanie treści, zmiana kolorów, układu to tylko niektóre z funkcji jakie znajdą się w oprogramowaniu.

## Apolityczny
Privoo jako portal nie będzie zabierało głosu w sprawach polityki. Nie zobaczysz u nas kolorowych flag jako reakcje na posta, nie padniesz również ofiarą poprawności politycznej. Pamiętaj jednak, że każdy bez względu na płeć, rasę, poglądy, pochodzenie będzie tutaj mile widziany, o ile będzie przestrzegał regulaminu. Portal będzie w przyszłości dostępny we wszystkich najpopularniejszych językach. Na początku tylko angielski i polski.

## Wolny od cenzury
Portal będzie kierował się wolnością i otwartością nie tylko jeśli chodzi o oprogramowanie, ale również zasady użytkowania. Nie będzie usuwanych i cenzurowanych treści niewygodnych dla określonych, uprzywilejowanych grup. Jednak jak wszędzie, tak i tutaj kieruje się zdrowym rozsądkiem. Nie będzie tolerancji dla aktów pedofilii i terroryzmu. Będzie również usuwana pornografia.

# Instalacja
Zajrzyj do pliku INSTALL.md


*Zainicjowane przez Michała Rosiaka, Polska - 1 czerwiec 2017.*
